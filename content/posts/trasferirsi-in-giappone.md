+++
date = '2026-01-27T21:50:22+09:00'
draft = true
title = 'Trasferirsi in Giappone'
+++

# Come trasferirsi in Giappone?

Sono molti gli italiani che amano il Giappone, specialmente in questo periodo. Grazie alla sua cultura pop così diffusa e apprezzata e all'attenzione che riceve sui social media, il Giappone è una delle mete più popolari del momento e sempre più persone si appassionano, incuriositi dalla cultura e la società così diverse dalle nostre. Per parecchi questa curiosità porta inevitabilmente a questa domanda: come posso trasferirmi lì?  

Io mi sono trasferita in Giappone con due tipologie di visto, le più comuni: *student visa* (visto per studenti) e *work visa* (visto per lavoratori). Esistono anche altri tipi di visto, come il nuovo *working holiday visa*, un visto che permette agli under 30 di vivere e lavorare in Giappone fino a 12 mesi, o lo *spousal visa*, per i coniugi di un cittadino giapponese, ecc.  
In questo articolo illustrerò alcuni dei metodi più comuni e "semplici" per trasferirsi in Giappone, concentrandomi sui due che conosco meglio.

## Partiamo dalle basi: il visto per soggiorni brevi
Come probabilmente saprai, i cittadini italiani non hanno bisogno di richiedere un visto per un soggiorno della durata inferiore a 90 giorni; basta presentare il passaporto, con almeno una pagina vuota e almento sei mesi di validità residua.  
I motivi di viaggio che rientrano in questo tipo di visto includono turismo, visita a parenti o amici, viaggi di lavoro. Ma attenzione: qualsiasi attività legata al commercio (ovvero che includa transazioni) è vietata. Inoltre, è vietato anche cercare lavoro. In poche parole, con il visto per soggiorni brevi, anche chiamato visto turistico, non si possono sostenere colloqui di lavoro. Attività di questo tipo sono illegali e costituiscono abuso, perciò, se scoperti, le autorità giapponesi potrebbero punirti con una multa o addirittura vietandoti l'ingresso in Giappone in futuro.  
Insomma, usate questo visto solo per viaggiare, che sia per piacere o per un evento di lavoro!  

## Student visa: il visto per studenti
Il visto per studenti ha una validità che varia da sei mesi a due anni, anche in base al percorso di studi intrapreso in Giappone, ed è rinnovabile nel caso in cui si voglia continuare a studiare. Questo è il tipo di visto più semplice da ottenere per coloro che pianificano di restare in Giappone per più di un anno.   
Come probabilmente saprai, molte scuole e università offrono possibilità, come ad esempio delle borse di studio, per continuare i propri studi all'estero per alcuni mesi. Alcuni di questi istituti offrono anche il Giappone tra le destinazioni disponibili; questo è uno dei metodi con cui si può ottenere il visto studentesco.   
Si può anche tentare di iscriversi direttamente a un'università giapponese. In questo caso, ti consiglio di dedicare molto tempo alla ricerca degli istituti che ti potrebbero interessare e di leggere molto attentamente i requisiti di ammissione. Di solito sul sito dell'ateneo c'è una pagina in inglese dedicata agli studenti internazionali che racchiude tutte le informazioni, come requisiti, tasse da pagare e così via.  
Un altro metodo è iscriversi a una scuola di lingua in Giappone. In questo caso, è possibile mantenere il visto studentesco per un massimo di due anni, trascorsi i quali, se si vuole continuare a studiare, bisogna iscriversi a una scuola di specializzazione o a un'università.  
Per  *Student Visa* r

## Progetti MEXT e JET
Ogni anno l'ambasciata del Giappone in Italia offre la possibilità a un piccolo numero di persone di andare a studiare o lavorare in Giappone nell'ambito del progetto MEXT o del progetto JET. Facciamo un riepilogo di queste due realtà.  

### Borse di studio MEXT
Ogni anno il Ministero dell'Istruzione, Cultura, Sport, Scienza e Tecnologia del Giappone (MEXT) stabilisce un certo numero di borse di studio disponibili per diversi paesi, tra cui l'Italia. Vi si può accedere prendendo parte ai concorsi indetti dall'ambasciata. Esistono tre tipi di borse di studio MEXT:
1. *Undergraduate Students*. Queste borse di studio sono rivolte a ragazzi in possesso di un diploma di scuola secondaria di II grado che intendano frequentare un'università giapponese. Il limite di età che si aggira intorno ai 24 anni. Dal sito dell'ambasciata: "La borsa permette, dopo un primo anno di preparazione (eventualmente evitabile) di frequentare un'università giapponese, fino al conseguimento della laurea". https://www.it.emb-japan.go.jp/itpr_it/studio_UndergraduateStudents.html
1. *Research Students*. Queste borse di studio si rivolgono ai cittadini italiani e sammarinesi laureati, o in procinto di laurearsi, e con una buona conoscenza del giapponese e dell'inglese. Il limite di età è intorno ai 34 anni. www.it.emb-japan.go.jp/itpr_it/studio_ResearchStudents.html
1. *Japanese Studies Students*. Queste borse sono rivolte "a studenti iscritti a corsi di laurea triennale, la cui principale materia sia lingua/cultura giapponese. Per presentare domanda è necessario non essere laureati, condizione che va mantenuta fino al termine della borsa di studio; è inoltre necessario dimostrare di aver studiato lingua o cultura giapponese all'università per almeno un anno". Il limite di età qui è tra i 18 e i 30 anni. https://www.it.emb-japan.go.jp/itpr_it/studio_JapaneseStudies.html  
Se sei interessato, visita regolarmente il sito web dell'Ambasciata del Giappone in Italia in attesa dei nuovi bandi e **leggi attentamente tutte le informazioni riportate sul sito ufficiale dell'Ambasciata**.  

### JET Programme
Dal sito dell'Ambasciata del Giappone in Italia: "Progetto nato nel 1987, *The Japan Exchange and Teaching (JET) Programme* si propone di promuovere gli scambi internazionali tra il Giappone e gli altri Paesi a livello di enti locali". Questo scambio internazionale si articola in un'esperienza lavorativa in una piccola località giapponese.  
Solitamente, solo un italiano viene selezionato per il JET programme ogni anno. I ruoli ricercati richiedono spesso conoscenze specifiche, come ad esempio sulla cultura di una specifica zona dell'Italia o di uno specifico sport, e tra i requisiti necessari c'è spesso un livello piuttosto alto di giapponese (livello N2 del JLPT). Dopo uno screening delle domande, i candidati selezionati vengono convocati a colloquio presso l'Ambasciata, a Roma.  
Anche in questo caso, se sei interessato a partecipare, ti consiglio di visitare regolarmente il sito dell'Ambasciata in attesa del nuovo bando e di leggere attentamente in cosa consiste l'offerta e quali sono i requisiti per fare domanda.  https://www.it.emb-japan.go.jp/itpr_it/studio_JetProgramme_2026.html

## Working Holiday Visa (WHV)
Nel settembre 2025 i governi del Giappone e dell'Italia hanno ratificato l'accordo per consentire agli italiani di ottenere un Working Holiday Visa per il Giappone, e viceversa. Sebbene mentre scrivo questo post non ci siano ancora informazioni sul sito dell'Ambasciata del Giappone in Italia e l'Italia ancora non compaia nella lista di paesi dove è possibile richiedere il WHV sul sito del Ministero degli Affari Esteri del Giappone (MOFA), ti spiego brevemente in cosa consiste questo visto.  
Il WHV permette a chiunque "abbia un'età compresa tra i 18 e i 30 anni Tale visto, valido per un anno, permette di esercitare, senza permesso di lavoro, un'attività professionale, non necessariamente presso lo stesso datore di lavoro, per un periodo non superiore a 6 mesi come attività accessoria delle vacanze"
(dal sito del nostro Ministero del Lavoro e delle Politiche Sociali). https://integrazionemigranti.gov.it/it-it/Ricerca-news/Dettaglio-news/id/4438/Italia-Giappone-ratificato-laccordo-per-gli-ingressi-vacanze-lavoro  
Questo tipo di visto non è quindi pensato per permettere a chi lo ottiene di lavorare, ma per poter vivere il paese stando a contatto con la sua lingua e cultura e con l'opportunità di potersi sostenere durante il viaggio, che è primariamente una vacanza. Per quanto riguarda la mia esperienza, ho conosciuto alcune persone (di altri paesi europei) che hanno vissuto in Giappone grazie al WHV. Alcuni di loro non hanno mai lavorato durante il loro soggiorno, perché potevano permetterselo, altri hanno lavorato per periodi brevi o saltuariamente mentre andavano in giro per il paese. Ecco, questo è un buon esempio di come usare questo visto!  
Al momento la procedura di richiesta non è ancora nota. Non ci resta che controllare regolarmente il sito dell'Ambasciata!

## 

